15836216:::::Torenhoog en mijlen breed: een toekomstverhaal:::::Op aarde zijn geen wouden meer; daarom is Edu planeetonderzoeker geworden, daarom heeft hij gevraagd te worden geplaatst op Venus, waar wouden zijn als vuur zo heet, torenhoog en mijlen breed ... Maar de mensen, vervreemd van alles wat groeit, hebben zich teruggetrokken in hun veilige Koepel, en de gevaarlijke wouden zijn verboden terrein - zelfs voor planeetonderzoekers. Toch zal Edu er eens komen, eens zal hij de wouden betreden en Venus leren kennen. Zijn ontdekkingstocht blijkt anders te verlopen dan hij had verwacht, een tocht waarbij geen weg terug is, en die leidt tot een enigszins angstaanjagende vraag: ' Zijn gedachten hier wel tolvrij? '
