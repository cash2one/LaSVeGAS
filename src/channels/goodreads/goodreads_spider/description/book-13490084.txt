13490084:::::Tweestrijd:::::Hanna's wereldje is perfect. Voor de buitenwereld althans, want al vanaf het begin van haar huwelijk met de rijke en gerenommeerde gynaecoloog Axel Kolman wordt haar leven beheerst door intimidatie, bedreigingen en geweld. Sonja, ongedwongen en zelfstandig, werkt als rechercheur bij de Utrechtse politie. Ze is getrouwd met Maurice, een advocaat die leeft voor zijn werk en niets liever wil dan een gezin stichten, iets wat zijzelf helemaal niet ziet zitten. Als Sonja en Maurice de villa tegenover die van Hanna en Axel betrekken, raken hun levens ongewild met elkaar verstrengeld, wat een kettingreactie in werking zet, die niet meer te stoppen is. Wanneer Hanna ontdekt dat Axels verleden niet zo brandschoon is als ze altijd gedacht heeft, krijgen de gebeurtenissen een gevaarlijke wending, met ongekende gevolgen.
