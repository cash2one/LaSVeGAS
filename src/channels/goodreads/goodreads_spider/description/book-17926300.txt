17926300:::::Ghana ga weg:::::Kweku Sai is dood. De gewezen topchirurg, opgeleid in Amerika, kwam aan zijn einde op de drempel van zijn huis in Accra. Het nieuws van Kweku's dood verenigt de mensen die hij ooit op een koude nacht in Boston in de steek liet. Zijn ex-vrouw Fola; hun oudste zoon Olu, nu zelf arts in Amerika; dochter Taiwo, een lanterfanter, net gestopt met haar rechtenstudie in New York na een affaire met haar mentor; haar tweelingbroer Kehinde, succesvol schilder in Londen; en hun kleine zusje Sadie, talentvol student aan Yale, die worstelt met haar identiteit. Hoe kwam het dat de familie van Kweku over de hele wereld uiteenviel? Waaraan ging de ooit zo succesvolle immigrant kapot, om zijn verwanten mee de afgrond in te sleuren? Welke misdaden werden gepleegd in de naam van de liefde? In de week die ze samen doorbrengen, worden de geheimen van de Sais langzaam maar zeker ontsluierd. Ghana ga weg is een episch meesterwerk voor de lezers van Dave Eggers, Teju Cole en Zadie Smith: een roman die zich loszingt uit een stoffig Afrika en ons meeneemt op een opwindende reis.
