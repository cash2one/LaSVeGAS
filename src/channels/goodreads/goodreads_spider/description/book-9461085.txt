9461085:::::Het geheim van de duim:::::Na een conflict met zijn broers krijgt de vijftienjarige Imo, die in de bossen is opgegroeid, van een oude tovenaar de gave om geld te maken. Als hij de wereld intrekt om te leren lezen en schrijven ontmoet hij Madoer, die met zijn zuster in handen is gevallen van een inbreker. Deze gewetenloze Valmo Viekava denkt met behulp van de afgesneden duim van een dief onzichtbaar te kunnen worden en zo een grote slag te kunnen slaan. De twee jongens ontwikkelen een ingenieus plan om hem en zijn assistent, de oude Kral, in de val te laten lopen, waarna ze kunnen vluchten. In dit meeslepende avontuur, dat zich afspeelt in het afgelegen bergstadje Zar, leert Imo niet alleen lezen en schrijven, maar wordt hij ook kok in een restaurant en woont hij zowel bij daklozen buiten de stadsmuren, als in het mooiste huis van de stad. 'Het geheim van de duim' is een humoristische, fantastische vertelling met de kenmerken van een thriller. Een boek voor jong en oud waar het vertelplezier van afspat.
