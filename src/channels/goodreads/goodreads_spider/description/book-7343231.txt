7343231:::::Het Levende Boek:::::Zou het niet geweldig zijn als er een stad bestond waar iedereen van boeken houdt? Waar alle inwoners beroemde schrijvers zijn? En waar de wereld uit boeken tot leven kan komen? Zo'n stad bestaat! Odessa is twaalf als zij Scribopolis ontdekt. Odessa hoopt hier haar vader, die ze nooit heeft gekend, te vinden. Maar ze komt terecht in een roerige tijd. De afvallige schrijver Mabarak wil koste wat kost het magische boek Boekus in handen krijgen. Want wat in Boekus wordt geschreven, zal echt gebeuren. De inwoners van Scribopolis zetten alles op alles om Boekus niet in handen van Mabarak te laten vallen en de stad zo te beschermen tegen zijn kwade plannen. Het lijkt erop dat de zoektocht van de inwoners van Scribopolis naar Boekus, en de zoektocht van Odessa naar haar vader meer met elkaar te maken hebben dan iemand ooit had kunnen vermoeden. Laat je meeslepen door dit spannende verhaal met een bonte stoet aan schrijvers, boekfiguren en mythologische wezens, vol eenhoorns en draken, samenzwering en verraad, en humor en fantasie.
