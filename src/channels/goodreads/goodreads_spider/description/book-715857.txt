715857:::::De gelukkige huisvrouw:::::Maak kennis met Lea Meyer-Cornelissen, een 31-jarige 'kakmadam' uit Aerdenhout, die emancipatie een vies woord vindt en wier echtgenoot Harry in het vastgoed zit ('wat dat is weet ik niet, maar het geld komt met scheppen binnen'). Op een kwade dag besluit Harry dat hij een kind wil. Lea stemt toe, nadat ze zijn overeengekomen dat hij haar elke avond zal nemen. Lea's lesbische vroedvrouw Machteld heeft de aanstaande moeder een thuisbevalling aangepraat, maar de wee n zetten niet door en na urenlang modderen moet Lea alsnog naar het ziekenhuis. De baby wordt langs de 'natuurlijke' weg 'gehaald'- via schaar, pomp en tangen. De bepaald niet vlekkeloze geboorte van Harry jr. blijkt het startschot voor een ontroerend en aangrijpend verhaal. Iedereen in Lea's omgeving is in de - roze - wolken, behalve Lea zelf. Ze ontspoort volledig, wordt opgenomen in een kliniek en belandt uiteindelijk op de sofa van jetset-shrink Beau van Kooten. Hij probeert haar ervan te overtuigen dat de tragische dood van haar vader - toen Lea dertien jaar was - de oorzaak is van haar huidige crisis...
