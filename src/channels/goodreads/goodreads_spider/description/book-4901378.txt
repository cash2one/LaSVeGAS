4901378:::::Aan de andere kant van de deur:::::Denk je wel eens na voordat je een deur opendoet? Je weet nooit echt wat er is aan de andere kant. Je denkt het te weten, maar z ker weet je het pas als je de deur hebt geopend. Ga eens je kamer uit door de deur te openen op de goede manier, op de juiste tijd, en zie waar je dan komt... Dit leest Otto in een gehavend boekje dat hij op een geheimzinnige manier in handen heeft gekregen, en dat later op even mysterieuze wijze zoekraakt. Maar... dan heeft hij de weg naar de andere kant van de deur al gevonden. Hij komt er voor verrassingen te staan en belandt zelfs in ijzingwekkende situaties, in een doolhof van een huis. Het grootste gevaar is dat zijn eigen wereld zal verdwijnen!
