13514659:::::BISIK:::::Mikael berpindah rumah selepas teman serumahnya mati terjatuh dari balkoni. Namun di pangsapuri baru, Mikael mula hilang ingatan dan didatangi BISIK yang muncul secara rawak. Tambah mengelirukan apabila teman serumah barunya Nazzman , ialah seorang yang amat mencurigakan; biarpun tidak mempercayainya secara penuh, Mikael melihat Nazzman sebagai orang yang mampu membantu memulihkan ingatannya. Mikael juga mula menjalinkan hubungan dengan Suraya , perempuan yang pernah menjadi kekasih bekas teman serumahnya. Namun apabila kejadian tragis menimpa Suraya , Mikael mengesyaki Nazzman sebagai dalang. Apakah punca bisik-bisik yang mengganggu Mikael ? Dan siapakah Nazzman sebenarnya? ________________________ Novelis : Syaihan Syafiq Md. Syaihan Syafiq bin Mohd. Anuar lahir di Kelantan tetapi dibesarkan sepenuhnya di Pulau Pinang. Lima tahun di Penang Free School adalah katalis kepada minat untuk mula menulis. Mengambil jurusan TESL di Universiti Kebangsaan Malaysia, namun masih mahu terokai bidang penulisan secara serius. Seorang penggemar kucing, teh tarik dan teater. Pencapaian terbaik dalam bidang teater setakat ini adalah tempat ketiga mewakili UKM untuk Festival Teater MAKUM 2011. Punya blog ngomelsikit.blogspot.com dan twitter @shandye tetapi agak malas berada di atas talian. Pada tahun 2012, penulis menjalani praktikal di Alor Gajah, Melaka. Rekabentuk dan rekaletak : teckhee.blogspot.com Perunding : Amaruhizat, Amir Muhammad &amp; Hani Amira Suraya Cetakan Pertama : April 2012 Cetakan Kedua : Ogos 2012 Cetakan Ketiga : Disember 2012 Cetakan Keempat : Jun 2013 Cetakan Kelima : April 2014 Cetakan Keenam : Mei 2014 Cetakan Ketujuh : Ogos 2014
