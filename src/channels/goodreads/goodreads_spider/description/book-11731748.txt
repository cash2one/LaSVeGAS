11731748:::::Vuurtorenwachter:::::In een stadje in de buurt van G teborg wordt Mats Sverin doodgeschoten in zijn flat, een rustige en vriendelijke man die op het eerste gezicht geen vijanden heeft. Tegelijk bevindt zich op een klein eilandje voor de kust Annie met haar zoontje, gevlucht uit Stockholm en een jeugdvriendin van Mats. Inspecteur Patrik Hedstr m die net weer terug is van ziekteverlof, onderzoekt de moord, maar kan er lange tijd geen vinger achter krijgen. Tegelijkertijd spelen er nog andere zaken, zoals de diepe depressie van zijn schoonzus na een ongeluk, waarbij haar ongeboren kind is gestorven. En dan zijn er de geruchten over schimmen op het eiland, geruchten die niemand gelooft, maar toch. De schrijfster maakt het zich niet gemakkelijk door zoveel elementen voor het plot aan te dragen en door het verhaal vanuit steeds wisselende gezichtspunten te vertellen. Ze slaagt daar boven verwachting in en er ontstaat een serie fraaie psychologische portretten en een knappe ontrafeling van alle mysteries. Weer een boeiende thriller van deze schrijfster.
