1551211:::::Hasse Simonsdochter:::::In de tijd van de Hoekse en Kabeljauwse twisten is Kampen een belangrijke handelsstad, maar Hasse, dochter van een mandenvlechter, vindt het er maar druk en benauwd. Ze trekt er liever op uit met haar zelfgemaakte pijl en boog om langs de IJssel te zwerven. Haar ouders willen heel graag dat ze gaat trouwen, maar Hasse neemt haar eigen beslissingen. Ze 'verbidt' Jan van Schaffelaar, dat wil zeggen, ze redt hem van het schavot door met hem te trouwen. Samen trekken ze naar de Veluwe, waar hij als aanvoerder van een troep huurlingen de belangen van de hertog van Gelre behartigt. Hasse geniet van het vrije ongebonden leven. Als jongen verkleed doet ze mee met de overvallen en als boogschutter weet ze het respect van de mannen af te dwingen. Als de compagnie in Barneveld in het nauw wordt gedreven vraagt Hasse zich angstig af hoe ze de belegering zullen overleven.
