3237292:::::Tegengif:::::Wanneer de negentienjarige Kim ontdekt dat haar grote liefde Edwin haar bedrogen heeft neemt ze een drastische beslissing: dit zal haar nooit meer gebeuren. Zij besluit zich te wapenen tegen toekomstig hartzeer en stort zich in de prostitutie alwaar zij op zoek gaat naar een walging zo sterk, dat hij altijd werkzaam zal blijven als tegengif tegen de liefde. Wat volgt is een ontluisterende tocht door de wereld van de betaalde seks in Rotterdam, waarbij de avonturen en gevoelens van Kim in een meeslepende en niets verhullende stijl beschreven worden.
