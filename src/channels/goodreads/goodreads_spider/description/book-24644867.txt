24644867:::::Traiesc din nou:::::Volumul de memorii al principesei Ileana, fiica regelui Ferdinand si sora lui Carol al II-lea, este o evocare plina de farmec a principalelor momente din viata autoarei. Pe fundalul evenimentelor tulburi care au marcat Romania in perioada celui de-al doilea razboi mondial, principesa Ileana, devenita mai tarziu maica Alexandra, desfasoara, in calitate de sora medicala, o ampla activitate umanitara, care incepe in Austria si continua in Romania, din 1944 si pana in momentul expulzarii din tara a familiei regale. " Traiesc din nou este istoria unei printese care devine o femeie ca oricare alta, invatand sa gateasca, sa spele vasele, sa faca piata, sa munceasca pentru hrana zilnica a copiilor ei, asa cum Dumnezeu a osandit-o inca de la inceputul lumii. Ca autoare, domnita Ileana, care nu a scris decat ca sa explice americanilor tot ce acestia ignora sau nu pricep din Europa, mai cu seama din Romania, dovedeste un talent portretistic si un simt de observatie prompt si infailibil, cu expresie percutanta, definitiva. Talentul ei literar este asemenea cu al reginei Maria in ce priveste evocarile, tipurile si caracterele umane, intuirea sentimentelor, perceptia detaliilor amuzante sau emotionante, intelegerea imediata, chiar divinatia si asumarea suferintei semenilor. Fata de regina Maria, care se dorea - si efectiv era - o remarcabila scriitoare, domnita Ileana are in plus o mai sigura privire asupra politicului, o luciditate si o obiectivitate a judecatii care-i permit o perfecta detasare." (Al. Paleologu)
