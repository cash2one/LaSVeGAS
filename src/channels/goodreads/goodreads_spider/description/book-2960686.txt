2960686:::::Odyssee Omnibus 1:::::Bevat de boeken: - 2001 Een ruimte-Odyssee - 2010 Odyssee 2 2001: EEN RUIMTE-ODYSSEE is de roman die ten grondslag ligt aan Stanley Kubricks bekroonde film '2001 - A Space Odyssey'. Het boek heeft sinds verschijning in de jaren zestig zijn plaats bovenaan de ranglijst van sf-klassiekers niet meer afgestaan. Een buitenaards object zendt vanaf de maan signalen uit naar Jupiter. Ruimteschip Discovery, uitgerust met de zeer geavanceerde boordcomputer Hal, gaat op onderzoek uit. Maar halverwege de reis draait Hal door. Hij eist het commando van het schip op en ruimt de bemanning uit de weg. Gezagvoerder David Bowman blijft moederziel alleen over om te redden wat er nog te redden valt... In 2010: ODYSSEE 2 onderzoekt een Russisch-Amerikaanse expeditie uit wat er precies met de Discovery en de bemanning is gebeurd. Waarom is Hal gek geworden? Waar is David Bowman gebleven? Wat is de functie van die geheimzinnige monolieten? Met op de achtergrond de dreigende vernietiging van de Aarde moeten de bemanningsleden samenwerken om raadsels op te lossen die de kosmos omvatten. Twee onvergetelijke meesterwerken van Arthur C. Clarke nu voor het eerst samen in n band!
