3418598:::::Kinderen van Moeder Aarde:::::Zes eeuwen na de Derde Wereldoorlog. De aarde is door een kernoorlog gekanteld en bijna verwoest. Het ijs op het vroegere Groenland, dat nu Thule heet, is gesmolten en het land heeft een heerlijk klimaat. De mensen leven in harmonie met de natuur. Het land wordt door vrouwen geregeerd, zonder leger, zonder wapens. Christian is het enige kind van de Konega van Thule die samen met de Vrouwenraad Thule bestuurt. Op een dag ontmoet hij Thura, een gewoon meisje, dochter van een bouwer van vissersschepen en in opleiding op de zeevaartschool, en hij kan haar maar niet vergeten. Dan verschijnt er een onbekend schip in de fjord. Het komt uit het Badense Rijk; de opvarenden hebben als enig doel Thule te veroveren, zoals ze al met heel Europa hebben gedaan. Wanneer ze erachter komen dat het land geen wapens heeft en geregeerd wordt door vrouwen, zijn ze ervan overtuigd dat dit niet moeilijk moet zijn. Maar de Badeners, die in het bezit zijn van wapens en allerlei technologie n die de Thulenen niet kennen, stuiten op onverwachte tegenstand, waarbij Christian en Thura een belangrijke rol spelen. Dit is het eerste deel van de trilogie over Thule. Deel twee en drie zijn Het helse paradijs en Het Gulden Vlies van Thule. Alle delen zijn onafhankelijk van elkaar te lezen.
