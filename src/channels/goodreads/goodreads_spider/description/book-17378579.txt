17378579:::::Schemerzone:::::Vanavond heb ik een grens overschreden, en als vader gelijk heeft, is terugkeren onmogelijk... Als Amelia Gray tegen haar zin betrokken raakt bij het onderzoek naar de moord op een rechercheur, komt ze opnieuw in contact met John Devlin. Maar hoewel ze nog steeds verliefd op hem is, houdt ze hem op een afstand. Ze weet te goed dat ze anders met krachten te maken krijgt die zeer bedreigend voor haar zijn. Tijdens haar speurtocht naar de moordenaar verdwaalt ze in een waar doolhof van zwarte magie en raadselen. En omdat het erop lijkt dat John de enige is die daar de uitweg uit kan weten, laat ze hem weer toe in haar leven. Want hoe dieper ze graaft, hoe meer ze ervan overtuigd raakt dat de moord iets met gebeurtenissen uit zijn verleden te maken heeft. Verschrikkelijke gebeurtenissen, waar hij niet over wil praten. Om een antwoord te vinden op haar vragen - en om de kluwen van emoties te ontwarren - waagt Amelia zich in een wereld vol onbekend gevaar. Of ze er er ooit uit kan terugkeren, zal ze pas te weten komen wanneer het te laat is... Dit boek is ook verkrijgbaar in de e-bundel De Dodenrijk-trilogie.
