6419010:::::1953:::::In een donkere nacht, in een door God verlaten provincie, tijdens de grootste ramp die naoorlogs Nederland trof, zijn twee zoekende zielen door het noodlot aan elkaar verbonden. Zij is het kind kwijtgeraakt dat ze een maand eerder baarde, hij verloor ooit het kind in zichzelf. Samen ondernemen ze een schijnbaar hopeloze tocht door de zoute modder van het verwoeste Zeeland. Tegen de achtergrond van de watersnoodramp van 1953 vertelt Rik Launspach een aangrijpend verhaal over de vernietigende kracht van het water en de drijvende kracht van de liefde. 1953 is de debuutroman van Rik Launspach. Samen met Marjolein Beumer schreef hij ook het scenario voor de film De Storm van regisseur Ben Sombogaart, met in de hoofdrollen Sylvia Hoeks, Barry Atsma, Dirk Roofthooft en Monic Hendrickx.
