5569027:::::Ademloos:::::Ademloos is niet alleen de toepasselijke titel van dit boek maar ook de manier waarop je het leest. Ademloos volg je de lijdensweg naar de dood van Ron, het levensmaatje van Kim. Zonder hem lijkt het leven alle aantrekkingskracht verloren te hebben. En het was al niet makkelijk, want Kim heeft dezelfde ziekte waar Ron aan sterft: Cystic Fibrosis, een rotziekte, die je letterlijk de adem beneemt, die je dagelijkse leven overheerst en waar je niet oud mee wordt. In Ademloos vertelt Kim hoe ze vecht tegen onbegrip en onvermogen, tegen horrorfilm-broeders in het ziekenhuis en hoe ze haar geliefde uiteindelijk verliest. Tijd om te rouwen wordt haar nauwelijks gegund. Haar eigen conditie is wankel en ze ontkomt niet aan ziekenhuisopname, zuurstofslang en rolstoel, niet aan de angst en niet aan de leegte. Ademloos is het verhaal van een grote liefde, van menselijke moed, doorzettingsvermogen en veel verdriet. Maar ook van levenslust en humor. Met deze twee wapens gaat Kim het leven weer te lijf. Gelukkig is er Balou, die malle hond uit Bosni , die met haar eigen trauma s worstelt maar Kim haar onvoorwaardelijke liefde schenkt. Ook als tegenslagen het leven blijven kleuren, hebben ze oog voor dat kleine bloemetje, die vriendelijke postbode, die sexy buurman. En samen gaan ze ervoor.
