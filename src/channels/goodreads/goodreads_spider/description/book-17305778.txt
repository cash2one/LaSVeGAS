17305778:::::Geheim verlangen:::::Gabe Hamilton zou hiervoor branden in de hel, maar het kon hem niet schelen. Vanaf het moment dat Mia Crestwell de balzaal van het Bentley Hotel in liep, kon hij zijn blik niet van haar afhouden. Maar Mia was een verboden vrucht. Het kleine zusje van zijn beste vriend. Alleen was ze nu volwassen geworden, en dat was hem niet ontgaan. Hij had jaren geprobeerd om haar verleiding te weerstaan. Maar dat was nu afgelopen. Als Gabe Mia zijn gevaarlijke, uitdagende wereld in trekt, beseft ze dat er veel is dat ze niet van hem weet. Hoe ver gaan zijn wensen? Hun relatie is intens en gepassioneerd, maar dan dreigt hun geheime affaire onthuld te worden, en blijken ze kwetsbaarder voor verraad dan ze ooit konden denken.
