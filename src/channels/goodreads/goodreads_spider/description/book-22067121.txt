22067121:::::Het leven en de opvattingen van de heer Tristram Shandy:::::Hoewel de titel van dit beroemde boek een (fictieve) autobiografie doet verwachten, komt de lezer weinig over het leven van de hoofdpersoon Tristam te weten. Dat komt doordat de verteller voortdurend de chronologie op zijn kop zet, de verhaallijn onderbreekt met komische uitweidingen en goochelt met de typografie en de hoofdstukindeling. Het is, kortom, eigenlijk meer een parodie op de romanvorm en men kan dan ook geen literatuurtheoretisch boek openslaan of er wordt in verwezen naar Tristam Shandy. Het boek verscheen oorspronkelijk tussen 1759-1767 in negen delen. In de eerste twee delen wordt Tristam opgevoed volgens de 'tristapedie'. In het derde deel wordt Tristam geboren, in het vierde gedoopt en in het vijfde wordt de held door een vallend schuifraam onvrijwillig besneden. Deel 6, 8 en 9 gaan over Tristams oom Toby, terwijl deel 7, enigszins losstaand, Tristams reis door Frankrijk beschrijft.
