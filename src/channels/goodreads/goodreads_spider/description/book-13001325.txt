13001325:::::Koorts:::::Dorien is vijfendertig, redactrice bij het vrouwentijdschrift eva en ze staat op het punt zich te settelen en aan kinderen te beginnen. Dan ontmoet ze Ellen, styliste en bruisende single, en wordt ze geconfronteerd met de voorspelbaarheid van haar leven. Ze beeindigt haar relatie en vertrekt met Ellen voor een week naar Ibiza, het eiland waar de vrijheid dagelijks gevierd wordt. Ibiza voldoet aan al hun verwachtingen en de twee vriendinnen storten zich in het feestgedruis. Tot een van hen plotseling verdwijnt. Vanaf dat moment begint een koortsachtige zoektocht over het zonnige, vredig ogende eiland, langs de mooiste maar ook de lelijkste plekken die Ibiza rijk is en een gruwelijke waarheid komt aan het licht...
