26851979:::::Duizend stukjes van jou:::::De ouders van Marguerite Caine zijn beroemde baanbrekende wetenschappers. Hun laatste uitvinding? De Vuurvogel, een apparaatje waarmee je tussen verschillende dimensies kunt reizen en het lichaam kunt overnemen van je andere ik in een parallel universum. Het klinkt als sciencefiction, maar voor Marguerite is het realiteit. Helemaal wanneer haar vader wordt vermoord en de moordenaar - de briljante onderzoeksassistent Paul - naar een andere dimensie vlucht. Ze twijfelt geen moment en gaat achter hem aan... In de dimensies waarin ze terechtkomt - futuristisch Londen, keizerlijk Rusland, een wereld die grotendeels onder water staat - komt ze verschillende versies tegen van Paul en gaat ze steeds sterker in zijn onschuld geloven. Stukje bij beetje ontdekt ze dat de waarheid over haar vaders dood beangstigender is dan ze ooit had kunnen denken... Over Duizend stukjes van jou: 'Dit boek is onmogelijk samen te vatten; het gaat over wraak, liefde en verre reizen, en de locaties zijn prachtig en dromerig.' - DE LEESFABRIEK 'De emoties spatten van het papier af, de actiesc nes overrompelen je en je waant je zelf in het avontuur.' - FANTASY WERELD 'Het boek bevat alles wat een (goede) young adult zou moeten bevatten; spanning, een mysterie, romantiek en personages met een missie.' - ZON EN MAAN 'Het boek is spannend en weet te verrassen. Ik kan werkelijk niet wachten om in deel twee te beginnen.' - REVIEWS AND ROSES
