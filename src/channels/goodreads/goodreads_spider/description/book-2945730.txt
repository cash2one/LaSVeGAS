2945730:::::Weg van Lila:::::Hilarisch en genadeloos eerlijk, vol schrijnende humor en zelfspot. Dat is Weg van Lila, een autobiografische roman over de strijd van een vader om zijn kind. Djon Maas lijkt de tijd van zijn leven te hebben als regisseur bij MTV in Londen. Niet alleen werkt hij met wereldsterren als Robbie Williams, Janet Jackson en Christina Aguilera, maar hij weet ook de ene na de andere babe te scoren. Aan zijn leven van wilde feesten, drank, one, two en three night stands komt een einde als hij Mikki leert kennen en hij eindelijk de confrontatie aangaat met zichzelf en zijn verleden. Hij trouwt met haar en niet lang daarna wordt Lila geboren. Het vaderschap maakt van Djon een ander mens. Maar het huwelijk houdt geen stand en Mikki besluit terug te keren naar haar vaderland Zweden. Eerst laat ze Lila vrijwillig bij hem achter maar al snel eist ze dat het dan 1-jarige meisje bij haar in Zweden komt wonen. Djon weigert en de twee komen in de rechtszaal lijnrecht tegenover elkaar te staan. Drie jaar lang voedt Djon zijn dochtertje met ziel en zaligheid op. Dan wijst de rechter tot Djons verbijstering Lila alsnog aan de moeder toe. Hoe houdt hij zich staande na dit verschrikkelijke verlies? Weg van Lila is een hilarische maar vooral genadeloos eerlijke roman over de liefde in zijn puurste vorm. Vol schrijnende humor en zelfspot en met een kritische noot naar het bestaande rechtssysteem en de zwakke positie van de man in voogdijzaken.
