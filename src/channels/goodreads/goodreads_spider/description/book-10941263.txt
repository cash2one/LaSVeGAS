10941263:::::Het Lied van de Grotten:::::De vele fans van Jean Auel komen eindelijk te weten hoe het verdergaat met Ayla, Jondolar en hun dochtertje Jonayla. De saga gaat verder met de opleiding die Ayla geniet tot Zelandoni, een spiritueel leider en genezer. Ayla wordt de acoliet van de Zelandoni van de Negende Grot en ze begint aan een reeks intensieve reizen die deel uitmaken van haar heilige training. Ze worstelt om de juiste balans te vinden tussen haar spirituele roeping en haar taak als jonge moeder, en hierdoor komt haar relatie met Jondolar onder spanning te staan. Wederom weet Jean Auel haar talent voor het vertellen van verhalen en het cre ren van boeiende personages te combineren met een opmerkelijke herschepping van het leven zoals het tienduizenden jaren geleden door de mens werd geleefd. Het leefgebied, de schuilplaatsen, de verlangens, het geloof, de creativiteit en het dagelijks leven van de Zelandoni rs zijn allemaal net zo echt als de werkelijkheid die de lezer dagelijks op het nieuws ziet. Het lied van de grotten is een briljante prestatie van een van de meest geliefde schrijvers ter wereld.
