26065589:::::Kisah Dua Beradik Ibrim & Towa Ular Gergasi Tasik Raga:::::SINOPSIS #01: Beratus-ratus tahun kemudian, tamaduin manusia telah musnah akibat keangkuhan dan kerakusan manusia, dan manusia kembali kepada cara hidup bertemankan hutan dan alam semula jadi. Dua beradik, Ibrim dan Towa serta rakan-rakan mereka berhajat untuk menerokai rahsia legenda Tasik Raga yang dikatakan mengandungi ketulan-ketulan emas di dasarnya. Ketulan emas itu dikatakan dimiliki oleh seekor ular raksasa. Tanpa disedari, kumpulan kanak-kanak itu telah menemui sesuatu yang lebih misteri dan mengagumkan. Ular raksasa yang mereka temui itu bukanlah sejenis reptilia, tetapi merupakan sebuah kenderaan berupa ular tedung gergasi yang menyimpan jasad-jasad manusia dari zaman kegemilangan manusia zaman silam yang berhibernasi di dalam keranda-keranda berteknologi tinggi. Manusia-manusia itu mempunyai tujuan yang tertentu untuk berbuat demikian. Cerita yang diilhamkan daripada sebuah kisah "Ashabul Kahfi - Pemuda Gua Kahfi" ini bertujuan membangkitkan semangat cintakan kedamaian dan menghargai kehidupan bersatu-padu di kalangan pembaca. SINOPSIS #02: Irina, bukan sebarangan manusia. Sebagai salah seorang 'manusia ular' (gelaran yang diberikan oleh penduduk setempat), Irina adalah isteri kepada Nordin, yang dahulunya adalah salah seorang pemimpin terhebat daripada kalangan manusia ubahsuaian genetik. Mereka mewarisi kepintaran luar biasa, kuasa telepati dan telekinesis. Malangnya kehadiran mereka ditentang. Kecewa dengan konflik dan peperangan yang sering tercetus angkara kerakusan dan sifat tamak manusia, Irina dan suaminya, serta sepasang manusia ubahsuaian genetik yang lain tidur selama beberapa ratus tahun sebagai FETUS di dalam RAHIM, keranda-keranda berbentuk telur ular untuk menunggu zaman kebangkitan semula. Mereka bangkit pada zaman Ibrim &amp; Towa dilahirkan. Pada zaman tamadun manusia sudah musnah akibat perbuatan tamak manusia sendiri. Zaman itu, hutan belantara menguasai sebahagian besar daratan, dan kebanyakan haiwan serta sebilangan bangsa manusia sudah mengalami mutasi. Irina kemudiannya menjadi mentor kepada salah seorang watak utama dalam karya ini.
