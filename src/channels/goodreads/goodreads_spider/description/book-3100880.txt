3100880:::::Ecstasy:::::Ecstasy constituie prima parte dintr-o trilogie intitulata Monologuri despre placere, lasitate si moarte, care mai cuprinde Melancolia si Thanatos. Personajul principal, Miyashita, este un tinar asistent intr-o echipa de filmare, aflat la New York pentru a turna o campanie de promovare a unui star pop japonez Aici intilneste un cersetor neobisnuit care ii da un numar de telefon din Tokio. Intrigat, Miyashita suna, iar la celalalt capat al firului se dovedeste a fi Keiko, o femeie misterioasa care nu accepta sa-l intilneasca decit cu conditia sa ia o pastila de ecstasy in compania unei amice de incredere . Acesta este doar primul pas pe un traseu ce il va duce spre experiente tot mai tari, culminind in sado-masochism extrem. Autorul acestui roman are propria viziune intelectualizata si estetizanta, care merge dincolo de senzational, scotind la lumina diferitele niveluri ce conduc spre distrugerea psihica si chiar fizica, dar si senzatia intoxicanta de libertate ce vine odata ce treci de zidul rusinii si iti ingadui sa te anulezi ca persoana. Iar Miyashita este prea hipnotizat de ceea ce i se reveleaza pentru a se putea opri.
