10254749:::::Schaduwkus:::::Lissa Dragomir, prinses van de Moroi, is een sterfelijke vampier die onlosmakelijk verbonden is met de magie van de aarde. Ze moet te allen tijde beschermd worden tegen de Strigoi: de onsterfelijke vampiers die ongelooflijk wreed en gevaarlijk zijn. Rose, de beste vriendin van Lissa, is een dhampier. Zij leidt een gevaarlijk leven dat in dienst staat van het beschermen van Lissa tegen de Strigoi. Die zijn namelijk vastbesloten om haar een van hen te maken. Twee jaar nadat ze uit angst zijn weggelopen van de diep in de wouden verscholen Academie van St. Vladimir worden Rose en Lissa opgepakt en daarnaartoe teruggebracht. Zowel binnen als buiten de ijzeren hekken van de academie blijven Rose en Lissa in de greep van de angst. Ze dienen de verleidingen van verboden liefdes het hoofd te bieden en altijd op hun hoede te zijn, want anders maken de Strigoi Lissa voor altijd een van hen...
