16172191:::::Zwarte zwaan:::::'Je moet het eerst beloven.' 'Wat moet ik beloven?' 'Dat je me nooit in de steek laat.' 'Natuurlijk laat ik je nooit in de steek.' 'En je moet beloven dat je altijd van me zult houden.' 'Je bent m'n zusje!' 'Ja maar beloof je het?' Rifka heeft iets geweldigs bedacht. Ze verzint altijd al goeie dingen, maar zo goed als nu is het haast nooit. Ja, ok , Duveke zegt dan misschien wel dat het niet kan, maar wat weet die er nou van? Rifka laat zich door niemand tegenhouden. Ze gaat de hele wereld voor gek zetten. Een goeie schuilplaats vinden. Dat is het belangrijkste. Rifka moet daar eten en kleren verstoppen, en daarna zichzelf. Ondertussen krijgen haar ouders twee prachtige brieven en dan gaat alles vast en zeker precies zoals ze het heeft uigedacht. Het is een ingewikkeld plan. Gelukkig is Rifka het slimste meisje van de wereld. Met een klein beetje hulp van Duveke wordt dit de stunt van de eeuw. Rifka heeft aan alles gedacht. Dus wat kan er nog misgaan? Niks toch?
