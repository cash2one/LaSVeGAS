16025807:::::Grafstilte:::::Een verlaten stadje, een verzonken begraafplaats en een goed verborgen graf. Maar niets blijkt zo bedrieglijk als de rust in Asher Falls... Nog maar net bekomen van de gruwelijke ervaringen bij haar vorige opdracht, wordt Amelia Gray gevraagd voor een nieuwe begraafplaatsrestauratie, ditmaal in Asher Falls. Maar al direct vanaf het begin heeft ze het gevoel dat deze opdracht een dekmantel is en dat ze met een heel ander doel naar Asher Falls is gelokt. Een gevoel dat wordt versterkt wanneer ze hoort dat er naast het te restaureren kerkhof nog een begraafplaats bestaat - diep verzonken op de bodem van een meer - en Asher Falls zelf zo goed als verlaten blijkt. Dan stuit ze op nog iets vreemds: n enkel graf - midden in een laurierbos en ogenschijnlijk liefdevol onderhouden. Waarom ligt dat daar? Al snel wordt haar duidelijk dat ze het nooit had mogen vinden. Waarom anders heeft ze het gevoel dat er iemand voortdurend op haar loert? Dat iemand haar de stuipen op het lijf probeert te jagen? Heeft ze met haar ontdekkingen iets gevaarlijks opgerakeld?
