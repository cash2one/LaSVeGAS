13413777:::::Hotarul Nestatornic:::::Chiar de la intaiul volum, ulita copilariei, Ionel Teodoreanu apare ca un scriitor original, in posesiunea deplina a formulei sale. Daca, exterior, aceasta literatura lirica si imagistica, traind aproape exclusiv din evocarea varstei infantile, duce, in chip vadit, la Jules Renard, la Anghel si la Delavrancea, ea ramane foarte personala prin tineretea ei, autentica, prin extraordinara memorie a copilariei! Intr-un soi de poeme in proza si de insemnari (...) autorul reconstruieste in ton idilic acea varsta a exuberantei pe care adultul o uita de obicei usor... Prin adanca incursiune in sufletul copilaresc, prin atmosfera fericirii si prin prospectiunea receptiei, Ulita copilariei si intaiul volum din La Medeleni sunt opere de valoare durabila si adevaratele infaptuiri ale autorului.
